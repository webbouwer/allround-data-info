## Algemeen Nut Beogende Instellingen (ANBI)

Algemeen nut beogende instellingen (ANBI's) kunnen gebruikmaken van bepaalde belastingvoordelen bij erven, schenken en de energiebelasting. 
Instellingen die wij als ANBI aanwijzen, hebben deze belastingvoordelen. Als u uw instelling(en) als ANBI wilt laten aanwijzen, moet u dat bij ons aanvragen. De staat, provincies, gemeenten en waterschappen hoeven geen aanvraag in te sturen. 
Zij zijn altijd een algemeen nut beogende instelling.

## Eisen ANBI's

### Gegevens van een ANBI publiceren op een internetsite

[zie belasting.nl](https://www.belastingdienst.nl/wps/wcm/connect/bldcontentnl/belastingdienst/zakelijk/bijzondere_regelingen/goede_doelen/algemeen_nut_beogende_instellingen/gegevens_van_een_anbi_publiceren_op_een_internetsite/)

#### Een ANBI moet op een internetsite de volgende gegevens publiceren:

    - de naam van de instelling
    - Is de instelling bij het publiek bekend onder een andere naam dan die in de statuten staat? Publiceer dan beide namen.
    - het RSIN (Rechtspersonen en Samenwerkingsverbanden Informatie Nummer)/fiscaal nummer
    - de contactgegevens van de instelling
    - een duidelijke beschrijving van de doelstelling van de ANBI
    - de hoofdlijnen van het beleidsplan
    - de functie van de bestuurders
    - Hiermee bedoelen wij de functies van de bestuurders die in de statuten staan, bijvoorbeeld ‘voorzitter’, ‘penningmeester’ en ‘secretaris’.
    - de namen van de bestuurders
    - het beloningsbeleid
    - Publiceer zowel het beloningsbeleid voor het bestuur zoals dat in de statuten staat, als voor de directie van de instelling. Publiceer ook het beloningsbeleid voor het personeel. Voor deze laatste groep kunt u volstaan met een verwijzing naar de CAO of salarisregeling voor het personeel, als dat van toepassing is. Lees meer over de beloning voor bestuurders.
    - een actueel verslag van de uitgeoefende activiteiten
    - een financiële verantwoording

Een ANBI kan de vereiste gegevens op een eigen internetsite publiceren, of op een gemeenschappelijke internetsite van bijvoorbeeld een brancheorganisatie.

### Let op!

Voor het publiceren van gegevens via internet geldt een aantal uitzonderingen.

#### Wij publiceren extra gegevens

De Belastingdienst publiceert de volgende extra gegevens op zijn internetsite:

    - het internetadres van de ANBI
    - het RSIN/fiscaal nummer van de ANBI
